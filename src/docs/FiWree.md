התוכנה WIfree – מה היא עושה, איפה מורידים ואיך מתקינים.

הסבר קצר על התוכנה:
התוכנה WiFree – או בעברית "ויי - פרי" היא כלי לחסימת רשתות זרות מבית נטפרי. זו תוכנה לחסימת החיבור האלחוטי הקיים בכל המחשבים הניידים כיום. כידוע, אחת הבעיות הגדולות הוא ה"ווי-פיי" שמאפשר להתחבר לאינטרנט ללא סינון. התוכנה ווי-פרי סורקת את החיבורים של המחשב לרשת, ואם היא מזהה חיבור לא מסונן (או מסונן לא ע"י נטפרי) היא תחסום את החיבור.

להורדה:
את הגרסה העדכנית לתוכנה מורידים מ:
http://netfree.link/quick-support
ובוחרים: WiFree להורדה.

התקנה:
לאחר סיום ההורדה מפעילים את ההתקנה. שימו לב שהתוכנה מוחקת את נקודות השחזור במחשב. לוחצים "המשך", מקלידים "אני מסכים", מסמנים "קראתי ואני מסכים" (מומלץ לקרוא), ואז התקנה. (בגרסאות החדשות משולבות אפשרויות של הכנסת שם משתמש והודעה במקרה שהתוכנה תוסר.)

שימוש בתוכנה:
לאחר ההתקנה הסמל של נטפרי (מגן שעליו גלים) אמור להופיע בשורת המשימות מצד שמאל. במקרה שהחיבור תקין הסמל יהיה אפור, ובמקרה שהתוכנה מזהה חיבור לא מסונן וחוסמת, יהיו על המגן פסים אדומים.
במקרה והתוכנה חוסמת חיבור מסונן, יש ללחוץ לחיצה ימנית בעכבר על הסמל שבשורת המשימות, ולבחור "אתחול שירות". התוכנה תתאפס ותסרוק שוב את החיבור.
כתב:PHAR
